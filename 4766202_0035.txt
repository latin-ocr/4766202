27

Deterior tamen hie, qui liber non erit illis,

Quorum animas et farre suo custodit et aere.
Quos versus omnes aut partem eorum plerique hodie Iuvenali adimunt, attribuunt
interpolatori. Quod quo iure fiat ut diiudicari possit prius versus ipsos ad sanam
sententiam rectamque orationem revocari oportet. Nam quisquis eorum auctor

· est, sic ut traduntur, a nemine scribi potuerunt, et certum est nonnihil librarios

peccavisse. Quorum unum Lachmannus‚ quamquam in oratione minus probabili,
restituit verissime, causis esse caue sie interpretatus. Porro nec (v. 121), quod est
in solo codice Pithoeano, olim emendatum est: corrector Pithoeani nam reposuit
idque reliqui libri habent omnes, nec videtur dubitari posse. Denique lenissima
mutatione effectum addimus tu linquae (v. 120) pro ut. His ita reparatis distinctio
adhibenda est, quae olim prave instituta orationis perspicuitatem maxime impe-
divit. Itaque sic scribimus et interpungimus: ·

Vivendum recte est cum propter plurima tunc est

Idcirco ut possis linguam contemnere servi

120 Praecipue. Cave sis tu linguas mancipiorum

Contemnas: nam lingua mali pars pessima servi.

Deterior tamen hic, qui liber nou erit illis,

Quorum animas et farre suo custodit et aere.
Ac praecipue quod vulgo primum faciunt *alterius sententiae ad priorem partem
retrahi oratio ipsa iubet: cum propter plurima tum idcirco praecipue ‚- neque positus
vocabuli i'n aperta structura'obest, nec multo secus in satira septima v. 108

Ipsi magna sonant sed tum, cum creditor audit,

Praecipue
postpositum praecipue cum tum particula, non cum audit, iungi debet: de quo qui-
dem fuerunt qui non recte iudicarent, recte Madvigius (Opp. 2, 180), quamquam
vel nunc veram rationem interpungendo obscurant, Iahnius autem versum 109 spu-
rium esse nobis non probavit. Iam sententiarum tenorem qui est in illis versibus
evolvere conamur. Hoc *enim dicit, quicumque eos condidit: ‘Recte vivendum est
cum propter multa tum idcirco praecipue ut servi linguam possis contemnere.
semper quidem lingua servi timenda est et cavendum omnino ne mancipiorum
linguas contemnas: nam servi mali pars pessima est lingua. sed tamen deteriore
condicione est is qui male vivendo contemptui erit iis quos ipse emit nutritque.
ergo recte vivendum est ut possis contemnere.' Satis apte sententiae circuitus
confici videtur, neque oratio habet quod aequo iudici improbetur. Nam quod oon-
temnendi verbum bis non eadem vi utrobique positum est, acumen quoddam agno-
scimus minime vituperabile, et quidquid praeterea repetitionis est, ipsa sententia
procreavit. In satira decima sexta legimus v. 17

iustissima centurionum
cognitio est igitur de milite, nee mihi derit

4.

