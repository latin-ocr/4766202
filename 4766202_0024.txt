16

48 Nos tamen hoc agimus tenuique in pulvere sulcos ¹
Ducimus et litus sterili versamus aratro.
50 Nam si discedas, laqueo tenet ambitiosi
— Consuetudo mali, tenet insanabile multos
Scribendi cacoethes et aegro in corde senescit.
Sed vatem egregium, cui non sit publica vena,
Qui nihil expositum soleat deducere, nec qui
55 Communi feriat carmen triviale moneta,
Hunc, qualem nequeo monstrare et sentio tantum,
Anxietate carens animus facit.
Gratuletur sibi Iuvenalis et exultet non quemvis immodulata poemata videre, quo·
niam ei unum tantum ex his versibus criticorum opera subripuit. Sed is dum
vatem egregium adumbrat, se certe egregium non probavit, quamquam ne deterio-
rem quidem quam esse solet aut potest: ita laboriose quam tenuem sententiam
quanto verborum strepitu obruit (quid enim dicit nisi poetam egregium qui nihil
vulgare facit?) cumque tritas imagines undecumque, a vena, filo, moneta, decerptas
congesserit, ne sic quidem sibi satis facit nisi Tulliana sapientia quam saepe de-
pascit ascita inanem sententiam cumulo imponat. Hic si verus est Iuvenalis, neque
quisquam dubitavit, quid bonam partem huius poesis ab aliena incude repetimus?
Nam semper idem est hic poeta, et pomorum praestantiam si extollit (5, 150)
150 Poma dari, quorum solo pascaris odore,
Qualia perpetuus Phaeacum autumnus habebat,
Credere quae possis subrepta sororibus Afris
et si pravitatem olei (5, 88)
illud enim vestris datur alveolis, quod
Canna Micipsarum prora subvexit acuta,
90 Propter quod Romae cum Boccare nemo lavatur,
Quod tutos etiam facit a serpentibus atris*)
aut generis priscam nobilitatem (8, 131)
131* Tu licet a Pico numeres genus, altaque si te
Nomina delectant, omnem Titanida pugnam
Inter maiores ipsumque Promethea ponas,
134 De quocumque voles proavum tibi sumito libro”);

*) Versus 91 deest in codice Pithoei solo; sed poetae stilus clamatlverum esse;
et desiderantur alia in hoc codice quae abesse nou possunt, velut in satira sexta non
uno loco.

⁴'') Quodsi reprehendas versum 134, in quo librum poema vel traqoediam interpre-
tamur, reprehendas merito, modo ne Iuvenali eripias, qui exaggerandi modum servare
nescit neque nisi κορωνίδα ἐπιθεὶς acquiescere, velut 5, 56 sqq.

