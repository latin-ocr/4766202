VNIVERSITATIS LITTERARIAE

FRIDERIGAE GVILELMAE

RECTOR ET SENATVS.

In Iuvenalis satiris cum olim et nostra aetate magis grammaticorum severitas tot
versus singulos aut etiam complures continuos ordine moverint, versum unum de
tam multis iu pristinum locum restituisse, si quidem contigerit, operaene pretium
erit? Quamquam enim multa, quae hodie damnari solent, non indigna esse hoc
poeta censemus, cuius nos ingenium non magnopere admiramur, quem vero tam
sententiarum genere quam orationis filo et colore mirum quantum sui similem esse
existimamus, tamen quoniam superbe obloqui viris eruditis et acutis taedet (libi-
dini enim quid nisi libidinem opponas Ρ), argumentando autem raro aliquid evinci
posse iudicamus, unum versum, quem iusta demonstratione recuperare nobis vide-
mur, explicatis rationibus ita defendere conabimur ut, si qua forte vis inesse in
ipsa similitudine videatur, eadem opera pauci alii a criticorum iudicio vindicentur.
In satira septima Iuvenalis cum artium omnium condicionem quae tum fuerit de-
plorandam exponat, post poetas et rerum scriptores tertio loco de causidicis ita
disserit ut ipsos quidem magna de se suisque mercedibus*) iactare, sed re propius

⁴⁵) Ad versum 108 Ipsi maqna sonant, sed tum cum creditor audit haec est adno-
tatio scholiastae 11>sr MAGNA s. deest scilicet, quod divites se esse dicant praesentibus credi-
toribus suis. Pro deest, quod falsum est, Schopenus causidici scilicet scribendum coniecerat,
sed scribendum est haud dubie: IPSI MAGNA s. de se seilicet. Quae proxime praecedunt
scholia ad v. 105 et 106 adscripta, 105 sm> ossus ios. historicorum fingamus qenus igna-
vum quia in uno loco sedere desiderat. 106 [mc IGITURJ. videamus quid consequuntur ad-
vocati, ea falso ab Iahnio discerpta in unum contrahenda sunt idque ita scribendum et
distinguendum: SED omes loN. historicorum. Linquamus qenus iqnavum quia in uno loco
sedere desiderat.- videamus quid consequuntur advocati. Loquiturque interpres ut Cicero lo-
cutus est linquamus naturam artesque videamus (de or. 3, 46, 180).

1,

